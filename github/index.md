## Github: Ιστοσελίδα, επιτραπέζια εφαρμογή, και γραμμή εντολών
Η χρήση της ιστοσελίδας του Github είναι εφικτή και μέσα από κινητή συσκευή αλλά για αρχάριους χρήστες ενθαρρύνουμε την χρήση της ιστοσελίδας μέσα από επιτραπέζιο υπολογιστή με μεγάλη οθόνη ώστε να μπορείτε να βλέπετε παράλληλα με την σελίδα ενεργειών και την σελίδα με τις οδηγίες και τις απορίες. Ο πιο εύκολος τρόπος χρήσης του Github όταν έχετε να κάνετε λίγες αλλαγές σε λίγα αρχεία (π.χ., αποστολή αναφοράς, ή μικρές αλλαγές στον κώδικα) είναι μέσω της σελίδας του. Υπάρχουν περιπτώσεις χρήσης που η ιστοσελίδα του Github δεν είναι εύχρηστη, οπότε απαιτείται η χρήση της γραμμής εντολών. Ειδικά για τα ερωτήματα που ζητάνε να κάνετε pull request σε κώδικα θα πρέπει να κατανοήσετε τις [διαφορές ανάμεσα στα πολλαπλά αποθετήρια που υπάρχουν](http://stackoverflow.com/questions/3611256/forking-vs-branching-in-github). Επιπλέον, για τα ερωτήματα που αλλάζει το κεντρικό κλαδί συνέχεια, θα πρέπει να κάνετε [συγχρονισμό με το αρχικό αποθετήριο του κώδικα](https://help.github.com/articles/fetching-a-remote/).
