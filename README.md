# Οδηγίες

1. [Eγγραφή στην πλατφόρμα του GitHub](https://technologia-logismikou-uowm.github.io/sw.github.io/register/).
2. [Οδηγίες για την αποστολή αναφοράς εργασίας](https://technologia-logismikou-uowm.github.io/sw.github.io/guide/).
3. [Περιεχόμενο παραδοτέων](https://technologia-logismikou-uowm.github.io/sw.github.io/deliverables/).

# Απορίες
 
* Πριν διατυπώσετε μια απορία εξετάστε μήπως έχει απαντηθεί στις [συχνές ερωτήσεις](faq/) ή στις [συζητήσεις]
* Αν έχετε μια νέα απορία τότε ανοίγετε ένα νέο θέμα συζήτησης με τίτλο την σύνοψη της απορίας σας (και όχι απλά γράφοντας "απορία") και ζητάτε βοήθεια.
* Η απορία θα πρέπει να διατυπώνεται με [σύνδεσμο σε ένα βασικό παράδειγμα (π.χ., του κειμένου ενός παραδοτέου στο αποθετήριο σας) και όχι με ασαφείς περιγραφές](https://stackoverflow.com/help/mcve).
* Μια απορία περιέχει μια ερώτηση και όχι δύο ή περισσότερες, ανοίξτε νέο θέμα για τις άλλες!

# Θεωρία και Εργασίες

- Για την δυνατότητα πλήρους βαθμολόγησης Θα πρέπει η κάθε εργασία να ακολουθεί τις αντίστοιχες οδηγίες, να γίνει σταδιακά με παρουσίαση στην τάξη, και εντός προθεσμίας. 
- Οι περισσότερες εργασίες βασίζονται σε [ανοιχτό λογισμικό](https://opensource.guide).
- Η θεωρία του κάθε μαθήματος βασίζεται στα αντίστοια κεφάλαια και στην βιβλιογραφία των σημειώσεων του μαθήματος, οι οποίες είναι ελεύθερα διαθέσιμες σε δικτυακή μορφή.
- Η θεωρία και οι ασκήσεις σκόπιμα βασίζονται σε συστήματα ανοιχτού λογισμικού και σκόπιμα αποφεύγουμε τα σύγχρονα εμπορικά συστήματα, γιατί αλλάζουν συνέχεια σύμφωνα με τα εμπορικά συμφέροντα του κατασκευαστή τους. 
- Περισσότερο σύγχρονο υλικό θα βρείτε στην κοινότητα [future of coding](https://futureofcoding.org), η οποία είναι η πιο συμβατή και κοντινή προσπάθεια στην διδακτική και φιλοσοφία αυτών των μαθημάτων.

# Διδακτική των μαθημάτων

- Η οργάνωση και το υλικό που θα βρείτε σε αυτές εδώ τις σελίδες βοήθειας, καθώς και στη σελίδα του μαθήματος στο eClass, βασίζεται στην εφαρμογή μιας διδακτικής φιλοσοφίας που εμπνέεται από την διερευνητική μάθηση, καθώς και από την δικτυακή κατανεμημένη μάθηση. Η πρακτική αυτή έχει στόχο να καλλιεργήσει κυρίως την έρευνα και τον τρόπο σκέψης, παρά την απλή απόκτηση γνώσεων. 
- Η επιλογή χρήσης του github είναι σκόπιμη καθώς είναι ένα από τα εργαλεία ή έχει την ίδια φιλοσοφία με αυτά που θα κληθείτε να χρησιμοποιήσετε κατά τον επαγγελματικό σας βίο. 
- Το υλικό των μαθημάτων, οι ασκήσεις, και η επικοινωνία είναι όλα οργανωμένα σε ανοικτά δημόσια αποθετήρια κώδικα και ακολουθούν τις πρακτικές της ανάπτυξης λογισμικού, γιατί αυτή είναι η βάση της σύγχρονης πληροφορικής.
- Τα κριτήρια αξιολόγησης των ασκήσεων και η βαθμολόγηση τους βασίζονται σε διαφανείς κανόνες, ενώ η συνολική οργάνωση και επικοινωνία με την ομάδα διδασκαλίας (σκόπιμα) προσομοιώνει έναν οργανισμό ανάπτυξης λογισμικού.
- Τόσο το περιεχόμενο όσο και ο τρόπος επικοινωνίας βασίζεται στις πρακτικές του κλάδου της πληροφορικής, όπως είναι η τακτική ασύγχρονη επικοινωνία και οι αραιές φυσικές συναντήσεις με παρουσίαση και σχολιασμό προόδου.

