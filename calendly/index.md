## Οδηγίες καλής πρακτικής και συμπεριφοράς στις Συναντήσεις για τα παραδοτέα της εργασίας

* Ανεξάρτητα από το συγκεκριμένο ραντεβού που θα επιλέξετε θα πρέπει να βρίσκεστε στην αίθουσα από την αρχή της ώρας. π.χ., για τις 7.30μμ η προσέλευση είναι στις 7μμ. ακριβώς, και θα παραμείνετε στην αίθουσα μέχρι τις 8μμ. γιατί εκτός από τις σύντομες παρουσιάσεις προόδου, θέλουμε να έχουμε και ομαδική συζήτηση.

* Οι χρονοθυρίδες είναι γενικά διαθέσιμες (αν δεν έχουν ήδη γεμίσει) για ένα διάστημα μέχρι 24 ώρες πριν την συνάντηση έτσι ώστε να υπάρχει και χρόνος οργάνωσης ή αλλαγών ανάλογα με την ζήτηση, οπότε θα πρέπει να δηλώνετε έγκαιρα αλλά και να ελέγχετε για αλλαγές πριν έρθετε. Σε κάθε περίπτωση το σύστημα επιβεβαιώνει με αποστολή email.

* Αν κάποιες ημέρες-ώρες δεν γεμίσουν τότε ενδέχεται να αλλάξουμε την επιλογή σας, αν δεν σας βολεύει η νέα, τότε μπορείτε να ακυρώσετε ή να διαλέξετε νέα συνάντηση.

* Αν θέλετε προσωπική συνάντηση θα πρέπει να το δηλώσετε και να διαλέξετε ώρα εκτός από αυτές του μαθήματος και μόνο σε εβδομάδες χαμηλού φόρτου συναντήσεων.

* Οι ώρες που έχουν επικάλυψη με άλλα μαθήματα του έτους είναι κατά προτεραιότητα για όσους το χρωστάνε, ενώ αυτές που είναι στις κανονικές-κενές ώρες είναι ΑΠΟΚΛΕΙΣΤΙΚΑ για τους φοιτητές του έτους.

* Αν δεν υπάρχει διαθεσιμότητα δοκιμάστε πάλι αργότερα καθώς θα προσθέτουμε ημέρες και ώρες. Φυσικά, ακόμη και αν δεν υπάρχει διαθεσιμότητα ραντεβού για εσάς, μπορείτε πάντα να έρθετε και να παρακολουθήσετε την συζήτηση που γίνεται στην αίθουσα, κατά προτίμηση στις κανονικές ώρες του μαθήματος.
