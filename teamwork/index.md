# Συνεργασία με τους εταίρους σε ψηφιακά επαυξημένο περιβάλλον μάθησης

* Ο σκοπός αυτής της δραστηριότητας είναι η επίλυση αποριών και τεχνικών δυσκολιών **χωρίς την βοήθεια της ομάδας διδασκαλίας** (η οποία έχει συντονιστικό ρόλο) και κυρίως η δημιουργία μιας εικονικής κοινότητας πάνω στα θέματα του μαθήματος. Για τον σκοπό αυτό θα πρέπει να συμμετέχετε ενεργά στα αντίστοιχα ψηφιακά περιβάλλοντα, π.χ., συζητήσεις στο γκιτχαμπ.

---
Σε αυτό το περιβάλλον ο ρόλος της ομάδας διδασκαλίας δεν είναι  οι διάλεξεις , αλλά να συντονίζει τις δραστηριότητες της μάθησης και να αναβαθμίζει τα αντίστοιχα συστήματα και πληροφορίες, δλδ ο στόχος της ομάδας διδασκαλίας είναι να δημιουργεί περιβάλλοντα που διευκολύνουν την μάθηση, η οποία είναι ευθύνη και δραστηριότητα του κάθε μαθητή.

Σε αυτό το ψηφιακό περιβάλλον οι συντελεστές της ομάδας διδασκαλίας έχουν όσο το δυνατόν μικρότερη συμμετοχή και λειτουργούν περισσότερο ως συντονιστές (π.χ., δημιουργία καναλιών και έλεγχος δικαιωμάτων με βάση την συμπεριφορά), παρά ως πρωταγωνιστές (π.χ., διάλεξη ή απαντήσεις σε απορίες). 
